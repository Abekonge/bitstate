Hamed prøver at finde Jakjak, en fyr der kender Fælleden bedre end de fleste. Så vidt Hamed ved var han med i Fri Bolig-bevægelsen da de begyndte at guerilla-dræne de første hektarer og bygge de første sboo-skure. Hamed kender ham fra sine mange ture rundt på fælleden da han var yngre, hvor de tilfældigvis var faldet i snak over et af Jakjaks projekter med mikrobiotisk energi-udvinding. Siden var de blevet an slags venner. Jakjak var Hameds bedste bud på en der vidste hvem Yuri var, eller kendte nogen der vidste hvem han var. 

Nede på gaden har Hamed nu fået øje på fanen, og cirkler rundt om nogle skure for at nå helt hen til Jakjaks slumpalæ. Belagt med centimetertykke gel-lag i kraftige farver knejser et escherisk skur-monstrum sig over Hamed - det består vel af 15-20 standard skur-elementer der er stablet i trods mod tyngdeloven og afbalanceret med koaguleret poly-gel. Siden Hamed sidst var her ser du ud som om at i hvert fald et par af elementer har flyttet sig - og øverst er 6 elementer sat sammen og rejst over resten - formodentligt for at danne et større rum eller lignende - det er fra denne top stangen med det lilla flag rejser sig. Hamed nærmer sig hvad han regner med er indgangen og banker forsigtigt, usikker på om Jakjak sover endnu. Men klokken nærmer sig halv-otte så han regner stærkt med at han er oppe. Hamed hører et klir, hvad der lyder som en elektrisk sav starte og stoppe og døren løfter sig langsomt indad som en indadvendt mågevingebildør. Hamed træder ind i det skyggefulde mørke.

“Hallo Jakjak, det er Hamed... Undskyld jeg forstyrrer ...”

Der går lidt tid med mere rabalder, hvorefter en stemme kalder ned ovenfra:

“Hej Hamed, godt du kom - jeg skal vise dig noget - jeg er netop blevet færdig. Kom op ad stigen i køkkenet.”

Hamed bevæger sig igennem de halvklaustrofobiske minirum og finder Jakjaks køkken. Midt i køkken-loftet er der et kvadratisk hul der ser ud som om det er lavet med en sløv hækkeklipper, sol-lys står ned i en kraftig stråle fra hullet, og en rebstige hænger ned fra det. Hamed går tøvende hen til og tager prøvende fat i stigen og mærker om den tager imod hans vægt, sætter op og klatrer.

Og kommer op i et helt lyst meget stort rum med panoramavinduer hele vejen rundt - det er måske 60 kvadratmeter og og gulvet er helt hvidmalet. Vinduerne er mørknede, dog giver de et klart blik over de omkringliggende tage. Det solstærke lys stammer fra sætninger i det tynde luft der mest af alt ligner bunden af vandflasker - igennem reflekterer sollys. I den ene ende er dog en sektion af taget løftet over hvad der ligner en lillebitte minimalistisk køkkenhave - solen står ned. Jakjak kigger strålende derovrefra, han har en rygende kop i den ene hånd og en vandkande i den anden, hvormed han er ved at vande en stor busket plante med små blå bær på. 

“Hamed! Velkommen til mit nye atrium-atelier-værksted-køkkenhave.”

“Wauv Jakjak, det er virkelig flot. Sygt overklasse panorama!”

“Tak mand, jeg er selv total overlykkelig - jeg fik hjælp til konstruktionen af Angi Kahn sgu, hun var her til en konference...”

“Kahn - hende designeren?”

“Ja sgu, du ved, uden hende var Fælleden aldrig blevet - det var hende der startede med at bruge hichtech-lowcost materialer som sociale kampmidler. Anyway, hun hjalp mig med sammenkoblingen af de her skurmoduler til størrere rum, altså det er gjort før - men det har altid været en smule ustabilt når man fjerne siderne... Men prøv at se her,” Jakjak går hen til en af vægsamlingerne imellem to skurelementer og peger, Hamed går tætter på og ser at samlingen er dækket af hvad der ligner sort gummi. Jakjak fortsætter:

“Det her er omsmeltet dækgummi splejset med varmefølsomme mikrofibre,” han skubber til den yderste millimeter af gummiet og Hamed kan se at der fra gummiet går et utal af tynde metalblanke spikes ned i sboo-væggen. 

“Når du starter er det her gummi meget bredere og mere fleksibelt - det kan trækkes ud til circa tredive centimeter,” Jakjak går hen til et skuffeværk og findet en bred sort strip frem, hvor Hamed kan se spiksene frit fremme. 

“Det du gør er simpelthen at stille to skur-elermenter ved siden af hinanden, skære væggene imellem dem ud - der vel så være nogle centimeter imellem dem og de vil sikkert ikke stå helt præcist ved siden af hinanden og så videre. Du tager så de fleksible stribs af gummispikes og hamrer dem i på de to vægge der skal fæstnes. Og så kommer det smarte, du tilføjer varme - med en brænder eller blæser eller sådan - det skal bare være +50 grader - det kan også gøres med koncentreret sollys - og vil stribsene trække sig helt sammen - den potentielle kraft i mikrofibersplejset er stor at det vil trække skur-elementerne helt sammen og helt nøjagtigt ved siden af hinanden - og fæstningen af spiksene vil få dem til at kroge indad og fæstne sig endnu mere. Og bum - de to skurelementer er så godt som et.”

“Ok det rimelig sejt! Det er sådan lidt insektagtigt...”

“Ja præcist, Angi fik ideen fra blablabla”

“Faktisk Jakjak, kan de der spikes gå ind i beton?”

“Hmm ja det tror jeg - de er rimeligt fleksible, det bliver ikke helt så godt - men det kommer også lidt an på hvor stort det er det du skal fæstne?”

“Det er slet ikke stort det er bare vinduet til vores soveværelse - det har rykket sig på en eller anden måde - det har regnet ind i tre måneder nu [?].”

“Shit Hamed, det skulle du have sagt noget før - det er da skidelet at fikse.” Hamed kigger ned, og mumler:

“'Jah - det er det vel.”

Jakjak roder i skuffeværker igen: “Her er en rulle med to meter, tror du det er nok?”

“Ja mere end nok - jeg ved ikke, hvordan skal jeg...”

“De skal du ikke tænke på Hamed, desuden koster det ikke en skid.”

Hamed pakker rullen ned i sin vadsæk [?], og tøver lidt.”

“Men for helvede - du skal have te.” Jakjak går hen i det ene hjørne til en bundselbrænder med en stor samovar stående, og skænker en rygende kop og giver den til Hamed.

“Sid ned, slå dig ned, nyd morgenen og udsigten.”

Der er ikke helt færdigmøbleret endnu, så de tager plads på et par kasser. Solen er nu oppe over panoramavinduernes top udsigten er nu uden modlys noget klareree - det ser ud til at blive en hed dag.

“Jakjak, grunden til jeg er her... Kender du en vis Yuri?

“Yuri? Yuri - hmm ...”

“Han skulle være i nærheden af et Tårn, altså tårnet - noget med tårnet.”

“Ja ja”, Jakjak slår efter en flue, tager en slurk te og kigger væk.”

“Måske kender jeg ham, hvad vil du med ham?”

“Altså, det er et job ... Jeg kan nok ikke sige mere.”

“Okay jeg forstår. Hør her Hamed, Yuri er ikke godt selskab - han er, hvad skal man sige - han er gangster.”

“Gangster? Sådan med skydere?”

“Nej ok, ikke gangster - men han arbejder for ... dårlige mennesker - altså jeg ved ikke - bare noget jeg har hørt.”

“Men ved du hvor jeg kan finde ham? Jeg lover jeg passer på.”

“Altså... Ok ok. Han holder til oppe i tårnet - der kan man i hvert fald tit se ham. Jeg ved ikke hvor han bor - under tårnet måske.” 