Hamed sidder på Pavens værksted sammen med Ersük og Rita. Paven er ved at fikse en defekt natkikkert til Rita, på Hameds bestilling.

"Jeg kan lave det til en monokel — en natmonokel — kan det bruges?"

"En natmonokel er super sejt," Rita griner til Hamed. "Det er den bedste gave."

Dagen før var var Hamed løbet direkte igennem Hovedindgang Camp C, uden at blive stoppet og hjem til blok 15. Op af trapperne, to trin af gangen. Forpustet og døren var låst. Skramlen og Hameds mor åbnede døren og smeltede.

—Haaamed, ahhhhamed, hev ham ind og hun pressede ham hårdt mod sit skelet og hulkede og hulkede.

—Hvor har du været? Hvem har taget dig? Har Frontex løsladt dig? Du bliver ikke udvist? Du bliver ikke udvist. Aahhhhhamed.

Hameds søstre strømmede ud af de små værelser og ind i omfavnelsen. Rita græd. Hamed græd. Sama græd. Lajla græd.

—Jeg blev taget af Frontex. Han slog mig. Jeg skulle bare levere en pakke. Jeg ved ikke hvorfor. De tog mig ud med håndjern.  De lod mig gå. Jeg troede de ville udvise, jeg...

—Kom kom, Hameds mor hev i dem allesammen, kom ind, kom ind og spis.

Ind i stuen til bordet op ad væggen der var stavlet med kasser uden indhold.

—Mor. Vi har ikke noget. Du har ikke spist i flere dage. Sana slog ud med armene. —Vi andre fik brød fra Cortigans inde ved siden af igår.

—Hameds mor gled ned på en stol og var der ikke længere.

—Jeg kan gå ud og finde Onkel Ffoto, foreslog Rita. —Jeg så ham tidligere ved Fredens Havn. Måske har han mere af dagens suppe.

—Vent måske, Hamed tog sin skærm frem.

Han havde ikke brugt den siden de to tømmermænd havde sluppet ham ud af Frontex. Havde ikke haft den i sind efter tingens forræderi, siden han pillede faradaypapiret af og dronerne havde zappet hans nerveender. Han åbnede sit status. 5007 bmønter stod der. De havde ikke konfiskeret pengene fra Hellgirl.

—Jeg har penge!

—What! Hvem har du dræbt? Lajla kiggede på Hameds skærm.

—Æh det er svært at forklare. Jeg skal nok fortælle. Men skal vi ikke købe mad?

—Jo for helvede. Rita løb ned til Kikis køkken og køb den store omgang. Lajla vifter mod Hameds skærm. —Hamed overfører penge til dig nu.

Rita nikker og nikker og rejser sig og løber ud. Sana rusker sin mor. —Vi får mad nu mor. Ingen reaktion. —Hamed er hjemme. Det gibber i hende og hun kigger op på hamed, og smiler træt, tager hans hånd. —Åh Hamed.

***

Paven er færdig med natmonoklen og Rita sidder og piller ved den.

—Den holder nok batteri i 18 timer. Paven roder i en bunke. —Det bliver snart mørkt så kan du prøve den.

Rita tænder og slukker, kigger prøvende igennem den. Bliver blændet. —Har du fortalt dem om Bitstate?

—Bit hvem?, spørger Ersük. —Var det dem på båden?

—Ja nej. Det var det jeg transporterede, tror jeg, eller en version af det. Det var noget nyt, et slags statsborgerskab.

—Statsborgerskab?, sagde Ersük og Paven i munden på hinanden. Det var ikke et ord der blev sagt tit i Camp C.

—Ja altså, et system der giver grundlæggende rettigheder, sygesikring, fri bevægelighed, borgerløn.

—What?

—Ja altså, bare ikke et man skal være født ind i. Men et hvor alle kan blive medlemmer, eller hvad siger man, borgere.

—Det løgn!

—Nej det er er rigtigt nok. Eller altså, det eksisterede ikke rigtig endnu. Det er helt nyt.

Hamed fortæller dem om hvad han så af Bitstate. Om borgerløn, planetær sygesikring, universelle menneskerettigheder og fri bevægelighed.

—Men det kan man da ikke, Ersük vifter med hænderne. —Man kan da ikke bare lave statsborgerskab og give rettigheder, hvor skal staten ligge, hvordan skal den leve. Se på Israel, se hvad der sker der ... Se på os, se på Europa. Det hele går ud på ikke at give nogle rettigheder til os, og til alle de millioner i lejrene. Sendes hjem, skal vi, eller i hvert fald skibes i en generel retning sydpå, efter de har suget al kraft fra vores legemer, efter vi har tørret deres røv og vasket deres gulve, så skal vi væk, og ingen skal have rettigheder nogensinde.

—Men hvis du fjerner territorie, hvis du fjerner det fra nationalstaten, hvis du fjerner tilfældig fortid, hvad er tilbage? Paven ruller det lyserøde klæde med små skruetrækkere sammen og hænger det på et stativ sammen med en regnbue af andre klæder, der måske indeholder andre typer af værktøj. —En forening af individder der hjælper hinanden med overlevelse. I foreningen er der rettigheder for individdet. Du kan rejse, du kan vaccineres. Du får hjælp hvis du er i problemer. Du hjælper andre der er i problemer. Det er simpelt. Systemisk set er der ingen grund til at dette ikke kan være en softwareprotokol. Geografien er bare vane.

—Jamen, hvorfor helvede har vi så siddet her hele vores liv, jamrer Ersük?

Paven trækker på skuldrene, —Fordi det gjorde vi også igår.

Hamed bryder ind, —Det er det det er, en softwareprotokol til verdensborgerskab. Det er så simpelt. Tænk på at man kan [indsæt vild ting man kan lave med software], så kan man sgu da også lave et bedre system til mennesker i verden. Det er det det er.

—Jamen det skal vi da have. Ersük rejser sig. —Vi skal være verdensborgere i Bitstate, alle her I Camp C, alle i lejrene, vi skal være borgere i verden.

—Bitizens hedder det, Hamed rejser sig også. Det samme gør Rita, natmonokel i pande, hun griner.

Ersük slår op med armene, Ja! Hvis vi alle gør det, så er vi da mange flere end dem. Så kan de bare sidde i deres åndsvage lande - vi er fucking borgere i verden. De kan da bare ... Ersük mumler af, ude af stand til at finde de rigtige ord.

Rita afbryder, —Men hvordan?

—Altså jeg forstår faktisk ikke helt hvordan det virker. Hamed kigger spørgende på Paven.

—De ville sprede protokollen fra skibet, rundt i Østersøen?

—Ja, det var det hende Sue fortalte.

—Det er nok en decentral peer-til-peer protokol. Som bittorrent og bitcoin. De skal have en kritisk masse af peers, for at sikre global tilgængelighed. Paven roder i en bunke pap, og finder en tom bagside, og begynder at tegne cirkler og streger.

—Det er smart at de er på et skib, med en antenne kan de fra internationalt farvand opretholde den primære lookup til en distributed hash table. Uafhængigt af telestyrelsen og andre status-quo adversaries.

De havde aldrig hørt Paven sige så mange ord de ikke forstod på en gang.

Rita var den første der sagde noget. —Det forstår jeg ikke. Hvad er en decentral peer-til-peer protokol?

—Det er en måde at give adgang til information på, som ikke er afhængigt af centrale servere.

—Lejrnet, for eksempel, det ligger på én central server, teknisk set ligger det på flere, men altså cirka sådan.

Paven tegnede en stor cirker i midten af pappet.

—Jeres skærme får al information fra den centrale server.

Han tegnede tre mindre cirkler rundt om den store cirkel. Og tegnede så en streg fra hver af de mindre cirkler til den store. —Altså i er de små cirkler ikke. Lejrnet er den store. Stregerne er information.

—Det er simpelt, og hvis der et styr på det, er det også hurtigt. Og det er let at lave. Men det er også meget sårbart.

Paven tegnede et kryds over den centrale cirkel.

—Så gik serveren i stykker. Det sker. Nu kan i ikke komme på Lejrnet og ikke købe mad.

—Som sidste år. Sagde Hamed, Rita og Ersük i kor.

Skærmene havde ikke haft forbindelse til Lejrnet, ingen kunne komme ud, da udgangstilladelserne ikke kunne tjekkes. Og ingen kunne få mad, da betalingssystemet ikke virkede. Lejradministrationen havde helt lukket udgangen efter 4 timer, da nogen begyndte at kaste med sten. Efter 4 dage løb lejrbutikkerne tør for mad, efter at havde delt det hele ud. Ingen havde fortalt dem noget, ingen kunne komme ud eller ind. Da folk begyndte at sulte efter 5 dage, fløj droner ind og smed sække med ris. Men ikke nok, så folk kom op og slås. 12 sårede der ikke kunne komme på hospitalet. 2 døde af deres sår, før der pludselig var forbindelse igen efter 8 dage. Der var efterfølgende en kæmpe sag, da Lejradministrationen havde prøvet at skjule situationen. De havde hele tiden regnet med at kunne genoprette forbindelsen inden for få timer. Sagen kørte stadig ved retten.

—Ja lige som sidste år. "Men hvis nu Lejrnet havde ligget på en decentral peer-to-peer protokol. Paven tegner tre nye cirkler på pappet. —Det her er jer igen.

Så tegnede han 10 andre cirker omkring dem. —I en decentral protokol ligger al information, spredt ud på alles maskiner. Det vil sige at når Hamed vil bruge en madkupon i kiosken, så skal han bare forbinde til en anden maskine. Paven tegner en streg fra en cirkel til en anden. —Så spreder den data sig i de andre cirkler. Paven tegner streger imellem alle cirklerne. Hvis nu maskiner, går ned. Som de gør. Paven krydsede halvdelen af alle cirklerne ud. —Kan Hamed så bruge den kupon han lige har brugt igen?

Ersük ryster langsomt på hovedet. Rita siger tøvende neeej. Paven nikker, —og hvorfor ikke?

Hamed svarer, —Fordi informationen også ligger på alle de maskiner der ikke er gået i stykker?

—Lige præcist. Paven peger på de cirkler der ikke er kryds over.

Ersük hiver sin skærm op af lommen. —Så vi skal bare forbinde med en maskine der har Bitstate? Så kan vi smitte hinanden?

—Ja hvis det altså er lavet på den måde. Fik du nogen ip-adresse, eller så noget?

Hamed finder rullen han fik fra Sue frem. Til slut efter END-PGP blokken, står der: Bitstate seed: 123.456.789.765. Han viser den til Paven, der tager Ersüks skærm og taster nummeret ind.

De stiller ham og kigger. Skærmen viser:

"Den ønskede adresse er ikke white-listed af Lejrnet, ej heller af DanNet. Opslaget er registreret og bliver undersøgt. Gå til Lejrnet portalen for at se en liste over tilladte adresser."

Paven ryster på hovedet og mumler —Ja sådan er det. Lejren er et fængsel. Nettet er et fængsel.

De sætter sig ned igen. Alle er stille og modløse.

Hamed starter —Æhhh men det er bare seed ikke? Hvis protokollen findes på en godkendt adresse, så kan vi godt forbinde?

Rita og Ersük nikker kraftigt. Efter lidt tid nikker Paven også.

—Og hvis vi har protokollen her på vores maskiner? Så kan vi forbinde til hinanden, for det kan vi?

—Ja der er begrænset mesh netværk, men hvis vi kun kan forbinde inden for Lejrnet, så er det ikke særligt globalt, indvender Paven.

—Det skal bare være en maskine der har forbindelse til en maskine der har forbindelse til en maskine der har forbindelse til en maskine på det åbne net. Så kører det... Ikke?

—Hvis der en eller flere maskiner der er whitelisted af Lejrnet, som har forbindelse videre til bitstate-protokollen. Så ja. Men jeg ved ikke hvordan...

Hamed rejser sig, —Jeg kender måske en der kan hjælpe.
