Hamed sidder på Pavens værksted sammen med Ersük og Rita. Paven er ved at fikse en gammel defekt natkikkert til Rita, på Hameds bestilling.

"Jeg kan lave det til en monokel — en natmonokel — kan det bruges?"

"En natmonokel er super sejt," Rita griner til Hamed. "Det er den bedste gave."

Hamed var løbet direkte igennem hovedindgangen uden at blive stoppet og hjem til blok 15. Hans mor var brudt fuldstændig sammen da hun så ham. Han havde været væk i 5 dage og hun var sikker på at han var død eller udvist. Alle hans søstre havde nægtet at tage formyndt arbejde imens han var væk, og de havde alle bare været hjemme i flere dage. Hameds mor, var mere til stede end hun havde været længe, og snakkede hele tiden.

Hamed havde kort efter opsøgt Kejser Aage ...
