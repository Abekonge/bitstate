Regn. Rygge af kobbertag. Hånd hånd fod fod fod flugt. 

Senere, under luge, i et støvet loftsrum hiver Hamed sin skærm frem og stirrer på den.

ILLEGAL

Blinker det stort og rørt.

FORHOLD DIG I RO. 

Står der. Hamed prøver at slukke skærmen. Det virker ikke.

DE VIL BLIVE PACIFICERET.

Står der også. Hamed bliver tracked. "Shit shit shit," siger åndedraget. Han aner ikke hvorfor de vil fange ham - men det kan være alt muligt. Han prøver at fange muligheder med hjernen. Han burde bare overgive sig. Han kunne smadre skærmen, men han kan ikke forlade sin familie, og hvor skal han tage hen. Og en smadret skærm ville bare forøge hans straf. Et genskær fra den lille kameralinse på skærmen får Hamed til at tænke på at de  ser på ham lige nu, og at de er på vej. Han tænker på hvad Paven ville have gjort. 

Hamed springer op, og lyser rund med skærmens matte lys i det mørke loftsrum. Dem der følger med må undres over den virtuelle tur de får af støvet mahogni, enorme skrotbunker af kontormaskiner og bunker af papir, Hamed har aldrig set så meget papir. Der må være over 100 stykker. Han finder endelig det han kigger efter - en mega lang forlængerledning, en gammel grim designer lampe og en stikkontakt. Han stikker lampen afprøvende i stikkontakten - den virker mirakuløst. Han begynder at vikle forlængerledningen rundt om skærmen, meget tæt rundt og rundt på den ene led, og så rundt og rundt på den anden led, indtil man til sidste ikke kunne se skærmen. Skærmen var komplet og aldeles omviklet med ledningen, som en anden mikrodatamatisk mumie. En faraday mumie. Og så til sidst satte Hamed forlængerledningen i stikkontakten, og satte lampen til den anden ende, så den igen lyste. Hamed havde ingen ide om det ville virke - men han forestillede sig at ethvert signal skærmen prøvede at sende ville blive helt fucked over af elektromagnetismen i den omvinklede ledning. Så skulle han bare komme tilbage med et batteri.