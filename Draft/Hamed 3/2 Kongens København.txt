Et sted imellem Bryggen og Kongens Nytorv, hvor tunnelerne mødes - mærker Hamed en fremmed varme på sit højre lår. En kvinde presser sit ben mod hans. Ud af øjenkrogen kan han fornemme noget langt og meget rødt hår, han flytter instinktivt sit ben.
“Hvis du giver mig mappen får du 5000 b-mønter.” Kvindens stemme er uventet. Varmen igen, iført meget hullede jeans.
Hamed vender sig imod hende, hun lader som om hun ikke lige har sagt hvad hun har sagt. Han genkender hende. Det er kvinden med fletningerne i bussen under langebro.
“Hvad for en mappe - hvem er du?”. Hun kigger stadig lige ud for sig, ænser ikke Hamed. Hun tager en knyttet hånd op af en af utallige lommer.
“Du ved hvilken mappe jeg mener”, hun åbner sin hånd hvori en skærm viser at hun har 5000 penge rede til transfer. “Du er ude hvor du ikke kan bunde, giv mig mappen og glem alt om alt det her.”
Hamed har aldrig så meget som set 5000 penge før. Det er mere tre gange så meget som Kejseren betaler. 3 månedslønne for asylnægtede. Han kunne købe medicin til sin mor og nye sko til sine søstre. Han kunne bestikke sig til en spritny elektrisk cykel. Eller han kunne flygte til Sverige - menneskersmuglere falbyder deres services til alle med penge hvis man vidste hvem man skulle tale med - han kunne flygte fra alt det her og starte forfra.
Men det giver ikke mening. Hameds erfaring siger ham at ting der virker dybt mistænksomme og gav en masse lette penge altid ender med at man skal myrde en eller anden imens magtsyge psykoer truer ens familie med vold og død. Hamed kigger på sine hænder og beslutter at ignorere kvinden.
En anden hånd kommer op ad en anden lomme og jager noget kold og ondt ind i siden på Hamed. 
“Dette er en hammer-taser 3000, tag mappen op og læg den på dit skød eller vink farvel til dine nerve-ender.”
Hameds hjerte slår dobbelt - taset af biologi. Han vil sige noget beroligende - men alt der kommer ud er en lille lyd: “Pfirr”.
Hamed tøver et øjeblik, taseren bliver trykket hårdere mod hans ribben, Hamed kan mærke metalspidserne presse mod hans hud, en mikrobar fra at pierce huden. 
Hamed tager langsomt armene op og løfter mappen op ad rygskjoldet og ligger den på skødet.
Metroen er kun halvfuld og de andre passagere er så storby-introverte at ingen ligger mærke til noget.
“Tag din skærm og modtag pengene - jeg er ikke tyv.” Kvinden slapper presset med stødvåbnet en smule.
Hamed tager sin skærm frem. ACCEPTÉR PENGE-TRANSFER FRA #HELLGIRL? Hamed accepterer og pengene er hans.
Kufferten er hendes - Hellgirl’s kuffert nu. Hamed har fucked det hele op. Han skubber den over imod hende, hun fjerner taseren og putter den i lommen, rejser sig med det samme og går tilbage i toget, op til den fjerneste dør, parat til at smutte ud og forsvinde ved Nytorv.

***

Toget bremser og stopper. Strømmen går, og den rødgule nødbelysningen slår til. En kollektiv ængstelse suser igennem passagerne og forvandler massen til et organisk kollektiv af kroppe med instinkter i overenstemmelse, kollektivet rejser sig op og kigge sig omkring med utallige hoveder.
En stemme lyder fra højtalerne: “Øh vi har i øjeblikket … tekniske problemer på Nytorv Station, og alle toger holder derfor stille.” Ikke den stilsikre maskinkvinde der plejer at annoncere i metroen. Nu mere sikker: “Vi regner med at genoptage normaldrift om få minutter.”
En pludselig lyd får kollektivet til at reagere, en dør bliver tvunget op - tre døre væk fra Hamed. Ind kommer 8 personer, i hvad der ligner mørkegrå uniformer. Men cirklen og stregen på stjernene i uniformens revers lyser op som neon og identificere de indtrængende metro-jackere som Frontex-officerer - alle immigranters frygt. Hamed rejser sig nervøst og kigger på de andre passagerer. De ser ikke ud til at vide hvem de har med at gøre. Deres uniformer må i virkeligheden være euroblå, det mørkegrå i mørket skærmer ikke fra det euroblå i Hamed mareridt.
Euroblå mænd slår døre ned midt om natten. Euroblå mænd får små drenges fædre til at forsvinde. I hvide heldragter. Små drenge ser aldrig deres fædre igen.
Hamed ryster det af sig. Og begynder at bevæge sig ned mod Hellgirl - de får i et øjeblik øjenkontakt - de deler noget et øjeblik - en frygt eller noget andet, så er det væk.
Pludselig er toget fuld af crowdcontrol-droner. 
“Ned på gulvet. Ned på gulvet,” virrer de maskinelt og beroligende og skaber pludselige paniske reaktioner i hele massen. Folk kaster sig ned - nogle prøver at løbe mod den åbne udgang og bliver skubbet ned. Frontex-officerene begynder at råbe om at ingen skal gå i panik og alle skal tage det helt roligt, imens de maser sig hen imod Hamed.
Hamed når ned til Hellgirl der stirrer frossent på scenen bag ham, der badet i dette lys ligner noget fra den urbane virkeligheds dybeste mareridt. Massen af droner er virkelig gode special-effects. Hamed ignorerer hende og flår plastikket af nøddørs-åbneren. Han begynder at trække i håndtaget - Hellgirl kommer ud af trancen og skubber på de nu centimetre åbne dobbelt døre. Hamed kan ikke undgå at høre bag råbene bag ham: “Der er han. Han er flygtning. Han får ikke asyl. Stop ham.”
Endelig er dørene åbne nok og Hellgirl slipper ud med Hamed lige bagefter. 
De begynder at løbe.
***

Hamed og pigen der kalder sig Hellgirl løber modsat køreretning. Hamed ved at da de byggede metroen lavede de nødudgange for hver 600 meter tunnel. Men det var før optøjerne på Christianshavn og den bydels totale nedlukning og forsegling af metrostationen. Adrenalin og flugtens nødvendighed fra overstatslige politienheder der lowjacker dit ride udelukker yderligere spekulation. Hellgirl er hurtigere på flugt end Hamed men i det nødgule lys når hun aldrig uden for synsvidde. Og så op ad barebones metaltrappe - guidet af skilte og pile. Tre etager lige op og plop ud på gaden, exit af ubemærkelig uåbnelig dør og skarpt skarpt lys.
Hellgirl vender sig mod Hamed: 
“Bliver vi tracked eller blev du forfulgt?”
Hamed øjner kuffert i hendes ene hånd, øjner taser under tøj.
Smak. Lussing i ansigtet, halvhårdt: “Hallo, blev du forfulgt? Tracker de dig eller kufferten?”
“J-jeg ved det ikke - hey du forfulgte mig du …?!”
“Ja okay, så du ved det ikke - du fattede i hvert fald ikke noget - jeg sad ved siden af dig hele tiden - kunne nærmest høre hvad du tænkte, du er sgu ikke nogen særlig god runner!” 
“Jeg havde ikke travlt,” mumler Hamed og tager sig til kinden: “jeg tror ikke ikke de er på mig - de tracker mig helt sikkert. Shit de tracker os altid.”
“Fint,” Hellgirl sparker Hamed i skridtet, “vi ses”.

Instinktivt i fosterstilling på asfalt, hænderne traditionelt forsinket koppende et sølle trælår. Hamed er oppe igen og efter hende. Fuck hende og hendes penge, ånder åndedrættet, lad os se hvordan hun løber.
Hun er hurtig, allerede hundrede meter foran, på vej mod Nytorv. Hamed accelerer og styrer ind og ud mellem midtdagens forretningscrowd, de fleste frokostspankulerende eller mødetravle. Han ved at der er overvågning overalt her, men han er allerede forfulgt, overvåget, opdaget, under lup og på vej i detention og eksklusion, ingen forbrydelse, bare straf og straf. 
Overraskede og fascinerede udbrud bag ham melder Frontex’ ankomst til overfladen (skærme der klikker fotografier).
Hun bliver sværere at følge, menneskemassen bliver tykkere og tættere på Nytorvs spejloverflade. Den sædvanlige kæmpecrowd dyrker buddha-chi.business på Nytorv - profitøgende power-yoga, bliv-en-bedre-leder-zen, how-to-be-succesfull-cha-cha-cha-samba og videre i den boldgade. De fleste med individuel kropsdata-tilpassede maskinvoice-instruktører i ørene. Spejloverfladen ophæver grænsen imellem opad og nedad og gør al færdsel til et eksperiment i at fucke med din krypdyrshjerne. Ind i dette inferno (?) af kollektivt selvudviklende solopsi tæver Hellgirl som tydeligvis ikke er crowdrunner som Hamed. Og det er for Hamed et spørgsmål om at følge kaos, som i en kungfu-kamp med fem tusind tai-chi munke - der endnu ikke er nået til stadiet hvor man er hurtig og rent faktisk slår på nogen.
Virrende vibrationer bag ham anmelder dronernes opsporing af ham. De har sikkert tazere og trace-våben, men i denne crowd burde Hamed være sikker.
Ved midten når Hamed op på siden af Hellgirl, bevæger sig over under lemmer, kroppe.
“Jeg er stadig forfulgt. Hvad med dig?”
Hun skjuler sin overraskelse godt. Hun har tydeligvis regnet ham for ude af spillet.
Hamed fortsætter: “Giv mig mappen, og jeg løber et andet sted hen”
Hun prøver et pludseligt retningskift, springer over et hegn og rundt om en statue. Hamed er ved hendes side et øjeblik efter igen. Han begynder at råbe: “Her her, vi er her. kom og tag os. Hallooo.” Vinker vildt til dronerne og deres herrer.
Hellgirl giver ikke op. Hun skubber en ældre hipster lige ind foran Hamed, der i alt vinkeriet fælder dem begge. Op igen og Hellgirl er væk.
Hamed prøvet at spotte hende, spotte unormale flokbevægelser. Den væltede motionist begynder at råbe og skrige, tager billeder med sin skærm. Alle mennesker er højere end Hamed. Hun er forsvundet. Til gengæld virker det som om dronerne underligt nok har mistet ham af syne. Han siger undskyld til den ældre formodentlige mellemleder-cum-sektmedlem, og løber tilbage i retningen han kom fra.
Han ser en dron passere lige over ham, åbenbart fæstnet på et andet mål. Han kommer op på en skraldespand og ser 7 eller 8 droner fise i samme retning, ind ad en lille port i en rå facade.
Hamed spejder tilbage og ser en kile af euroblåt kropslig sagsbehandling mase sig vej mod porten just 70 meter skråt bag ham. Det er altså ikke ham de tracker.
Nu ville han ønske han kunne sådan noget kung fu hvor man løber oven på folks hoveder, men han kommer ned og møver sig nu apolegetisk sin vej mod porten.
Det er en underligt snæver og lang portindgang, der dog ser ud til som forventet at lede ind i en slags gårdhave. Hamed hører en lyd krash, som et æggeur der er faldet ned fra et stratosfærefly. Hellgirl kommer stormende tilbage igennem tunnelen, tazer i hånden, to tasernåle i skulderen, forbundet med 5 meter lange stålwire til en tydeligvis død og trampet drone. Hendes øjne skinner.
“Om 30 sekunder er Frontex her,” når han at sige før hun når at give ham det stød, hendes mimik tydeligvis har tænkt sig at give ham igen. 
“De tracker mappen.”
Hun stopper. Går i stå.
Han siger: “Giv den til mig … du kan nemt slippe væk. Men du skal give den til mig lige nu.”
Hun tager den ud af sit tornyster. Hamed tager den ud af hænderne på hende og accelerer ned mod gårdhaven uden at kigge sig tilbage. 
“Den ender blindt…”, er det sidste han hører da han drejer ind i gården.
Han kigger sig omkring og håber han tager fejl, at det faktisk er Hellgirl der bliver tracked. Han står blandt resterne af måske 5 droner, mere eller mindre smadrede, gnistblødende og elektriske stønnende. I en grøn brønd, en lodret urskov, vertikal jungle.
Luften er fugtig. I midten er der et springvand som i traditionelle arabiske huse. Hamed har set et væld af små elektriske springvand i betonbloklejligheder. Små og kulørte. Det her er lavet i kobber, irret. Formodentligt rester fra et tag, Christiansborg måske. Meget fint. Forstøver vand i en søjle flere dekameter høj.
Gulvet er lavet af små firkantede sten-pixels der former mønstre og billeder. Hamed kan se noget der måske er er et space-invaders monster. Dronerne passer på en måde ind her. 
Gårdens lodrette flader må være dækket af regnskovsbund, hvorpå en regnskov gror og dækker det hele. Den har engang været rektangulært, er det mineralt set vel stadig. Organisk er det en irregulær oval der næsten kvæler himlen øverst i lianer og slyngplanter som Hamed aldrig vil kende navnene på. Han ser fugle, og firben, og måske en lille klam abe. Skrårk siger det blandt andet.

Tramp ekkoer i porten. Hamed begynder at panikke. Han ved hvad de gør. Ved den mindste lovovertrædelse kommer du til at sidde gemt væk i isolation et sted, indtil du en dag pludselig bliver sendt på et fly og eksporteret til et eller andet helvedeshul. Hvis du er heldig kan du bo på gaden i en af den fjerde verdens metropoler - steder hvor underklassen har underklasser. Mere sandsynligt bliver du modtaget af folk i uniformer og gemt væk indtil du dør.

Hamed sponser hen til den nærmeste væg og prøver at gribe fat i et virvar af kæmpemæssige blade og slimede planter, han får fat og begynder at klatre. Bygningens oprindelige vægge er dækket af en trådvæg der er fyldt med hvad end regnskoven bruger i stedet for muld. Der er mange rødder der vokser ud og op, og det er let at få fat på når man er Hamed. 2 meter oppe, begynder de at råbe at de bare vil snakke lidt. Hamed kigger kun op. Det skramler i skoven, klumset funktionær klatrer i træer for første gang i 20 år. Hamed klatrer hurtigere. 20 meter oppe vokser et træ ud, et kæmpe træ, det bugner af sære frugter der lugter af kirtler. Hamed kravler ud og op i træet, helt op i de tynde grene. Han når op over tagene og kan kigge ud. Disse tage er virkeligt dårlige til flugt. Fuck 1700tallet og deres manglende arkitektoniske omtanke for flygtende flygtninge, tænker Hamed og hopper. 

//Løsning ? Gå off the grid : faraday cage;




<kommer op, ind ad vindue, møder gal biolog(er) og hackere?. smider mappe i ersatz-tomt bur. Sætter elektricitet til. … mærkerligt dyr falder ned - biolog er oprørt…. mærkeligt dyr åbner mappen …. peeeenge ….. biolog slukker strømt … tager dyr ud… tænder strøm. … Fortæller om et eller andet — gør kål på frontex med trænede cyborg-aber … er beskyttet pga FN-diplomat-status … Hamed går ud og finder materiale til et mobilt faraday-bur, kommer tilbage… bygger det … etc >

 
