Hamed forlader Fælleden ad sydporten, The End står der med blodig grafiti over porten der ellers stråler i grønlige syntetiske planteprodukter. På den anden side starter en art flydebro der strækker sig endeløst mod højbanen i det fjerne. 
Hamed er forvirret og glad, ved ikke helt hvad han skal mene om denne følelse, fokuserer på omgivelserne, hardtoppen hårdt mod hans ryg delvist glemt. 
Flydebroen ser ud til at være et tilbagevendene projekt der hele tiden skal repareres. Hvert forår oversvømmes 85 procent af Amager og denne slags flydende pontobroer er almindelige overalt hvor helårsland møder halvårshav/land. I dette tilfælde forbinder den Fælledens sydport med højhusslummen ved Bellatower metro. Dengang da vandet først begyndte at stige forlod middelklassen hurtigt penthouselejlighederne med for meget udsigt over vand, lejlighederne blev helt usælgelige og investorer og bykonger opgav i denne optøjrsrige periode hurtigt at gøre noget ved de gondolsejlende bz’ere der hurtigt gjorde tårnene og prestigeprojekterne til en art seriøst fugtplagede slumkvarterer. Disse gondolieres ernærer sig primært ved  bjærning af råmaterialer, plast, alluminium og zink, fra for længst droppede solcelle-anlæg. Der var en overgang nogle der prøvede sig med metrorøverier men dette blev hurtigt droppet da alle og enhver løber rundt med tazere nu om dage. Metroen kører stadig, den servicerer både disse udkanstsudskud, men også centrumbeboere der i højrere og højrere grad kommer til Fields for at handle på de illegale markeder der naturligt skyder som padehatte i fugtige og lovløse områder. 
Pontonbroen er overraskende velbesøgt og det er en interessant vuggende oplevelse at bevæge sig igennem disse folkemængder der bevæger sig til og fra Fælleden - Sydporten og metroen faktisk værende den hurtigste vej til centrum. Pontonbroen bliver bredere og bredere jo tættere Hamed kommer på højbanemetroen. Til sidst kan det ikke længere kategoriseres som bro, men er nærmere et kæmpe flydende marked spredt omkring metrostationen som rødder på et sumptræ. Det er et virvar at boder og små og store stande hvor gondoliers falbyder en uhelset blanding af tungmetaller, søgræsser, søagurker og  forskellige ulækre men spiselige alger. Hamed køber morgenmad fra en gadesælger, tangbolle med fjordreje, 23 penge. Sælgeren er en burlesk bulgar med schnurbart og en lille rund hat, han har formodentligt selv fanget rejen ude ved holmene, og hans kone sikkert bagt bollen. Det er mestendels øst og sydeuropæere der holder til i øreslummen, fortrængt af økonomi og arbejdsløshed de sidste 30 år, har de efterhånden skabt et syret flydende parallelsamfund der supplier København med 70 procent af  fødevarer. Hamed spiser bollen ved foden af trapperne imens togene hviner over ham. En flok geder passerer ham bæhene og I et øjeblik titter solen frem og det hele er fredeligt.
Han går op ad trappen og igennem slusen, hans skærm bipper som den skal - hans frie udgang giver fri metro, dog med visse restriktioner på destination - men denne linie er fri til Nytorv hvorefter Hamed må finde vej til Nordhavn på egne ben. Klokken er knap 12 så der er masser af tid til at levere hardtoppen, og Hamed kan ligeså godt få så meget ud af den kortvarige frihed som muligt. Toget suser ind og Hamed stiger på.


