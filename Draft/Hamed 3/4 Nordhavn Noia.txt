Senere er Hamed på gaden igen, via en åben tagdør, og trapper ned - ingen mennesker på trappen og gadedøren åbnes indefra. Skærmen i madpakke-faraday-bur og mappen ligger sikkert i ryggen. Ingen Frontex, et væld af handlende. Alt i butikkerne ser mærkeligt ud, som fra en anden planet, smykker, diamanter, forsikringer, krystalglas, porcelænsfigurer. Men også briller, frisørsaloner - bare alien, til mennesker fra en helt anden verden. Men ingen stopper ham, eller råber. Ingen kigger på nogen. Storbymennesker.

Senere når han det lille stykke industrihavn der stadig gemmer sig bag de arkitektoniske eksperimenter der er umulige at kommme i nærheden af, gated communities for de hyperrige. Nede for enden ligger et stort skib, metralgråt med rustrød vandlinje og en rustrød stribe omkring broen. Det ligner et krigsskib, men har en brugsindustriel skæring. Spidsen af skibet hælder skråt ned mod vandet, og bærer det rustne lig af hvad der engang har været en harpunkanon. Noget voldsomt er sket med kanonen, den folder sig ud som en metalisk blomst, som en tegneserikanon der er eksploderet. Den sidste af de store hvaler døde sidste år, sabotagen er åbenlys. Nu ligger skibet her. NS Abadabadaj. Bag broen tårner sig en underlig bule Hamed ikke har set før på skibe, måske er det her atommotoren putter sig.

Hamed nærmer sig, kan se flere gå travlt omkring på dækket, forbereder noget. Travle fokuserede, i færd med at montere hvad der ligner en enorm parabol på toppen af broen.
Hamed går op til den korte landgangsbro. En kvinde kommer gående, inuit eller asiatisk udseende, på vej ned. Stopper og kigger spørgende på Hamed. Han har haft for travlt med at blive jagtet til at have tid til at forestille sig den forestående situation. Det er måske meget godt - det virkede skørt men sejt da Yuri dansede - nu virker det komplet åndsvagt. Ingen tid, bare dans.

"Hej," siger kvinden venligt.

Hamed siger ingenting, kigger fast på hende, i performance. Han løfter det ene ben op i tranepositur, samler armene over hovedet. Tager et enormt krabbeskridt med det løftede ben, slæber dødt det andet. Klap klap klap."

Kvinden ændrer ikke en mine, tager fronten af hendes No Futuro tshirt i munden og begynder at tromme, mens hun mumler marsellaisen, kun et par strofer. Ser spørgende på Hamed. Hamed nikker, og tøver.

"Velkommen ombord", smiler hun, og giver Hamed hånden. "Jeg hedder Laika".

Hun leder ham ad gangbroer til skibets bro. Hun åbner døren og går ind først. "Sue, der er pakke."

Hamed bliver gennet ind på broen, og møder Sue, en lille korthåret dame med et meget skarpt blik. Hun smiler.

"Jeg så du dansede, det var ikke så dårligt. Fin stil. Trés sympatique."

Hamed skynder sig forlegent at trække mappen op af tornysteret. "Jeg har denne med til jer." Rækker den frem.

Sue tager mappen uceremonielt og åbner den. En skærm lyser op, blinker spørgende. Hun plukker et lille stik fra bæltet i den og taster 23 cifre ind meget hurtigt. For hurtigt. Hun prøver igen, bander, drevet af trangen til at taste meget hurtigt. Det klonker, en lille låge kan nu åbnes, ud hiver hun en lille rektangulær sølvæske. Hun giver den forsigtigt til Laika, der plokker nogle kabler i den og taster på skærme.

"Hash passer, det hele tjekker ud." Hun smiler til Hamed. "Godt arbejde".

"Tak. Jeg hedder Hamed. Forresten". Står lidt og vipper.

"Vil du se hvad du har bragt os?" Laika taster videre.

"Det er meget værdifuldt", Sue skubber Hamed hen så han kan se hvad Laika laver på skærmene, "prøv om du kan gætte hvad det er."

Laika er ved at pakke data ud, fra Hameds mappe formodentligt. Taster forskellige init kommandoer i et command line interface. En masse tekst ruller over skærmen, til sidst blinker en enkelt linje hvidt på sort:

< BitState er live.

"Det ligger kun lokalt nu. Når vi seeder protokollen i æteren bliver det fra havet, via antennen og sattelitter. Så spreder den sig." Laika åbner en browser på en localhost url. "Så, nu kan du prøve," hun flytter sig, giver Hamed pladsen.

Hamed kigger på en næsten blank side. Øverst står der med små monospace seriffer: BitState. Lige nede under, et link: Bliv borger.

Hamed har hørt de gamle fortælle om dengang der var processer. Dengang statsløse kunne ansøge om asyl, opholdstilladelse, familiesammenføring, statsborgerskab. Statsborgerskab. Det ultimative privellegie.

Hamed trykker på linket. Et bot interface dukker op på skærmen. Stiller et spørgsmål.

< Hvad er dit navn?

Hamed skriver:
> Hamed Mansur↵

< Velkommen til BitState, Hamed. For at kunne identificere dig, skal du lave en privat nøgle. Rør ved skærmen.

Hamed skærver op til NS Abadabadajs samlede besætning, der pludseligt alle står og kigger. De nikker opmuntrende.

Hamed lader tre fingre køre over glasset. Berøringen sender farvede bølger over skærmen.

< Mere.

Hamed klimter febrilsk med ti fingre. Hele skærmen skvulper i farver.

< Tak. Indtast et løsen.

Hamed er god til kodeord. Koden til hans skærm er "Kræng fladerne op maskine!".

Hamed tænker lidt. Og taster.

> Hav sky land mand. Dans! ↵

Maskinen svarer med det samme.

< Tak. Din private nøgle er klar. Den bør opbevares et sikkert sted.

En lille boks ved siden af skærmen virrer og spytter en lang rulle papir ud. Boksen bider enden af og den falder ned på bordet foran Hamed. Han tager den, øverst står der

-----BEGIN PGP PRIVATE KEY BLOCK-----

efterfulgt af linjer med

hmhkYHxBJ5HoLfD2I9y38eGrwHDZ8adLF1Kgn0zu+L6kZ0HnCbzOSY6m2dOxKsIc
Zq1onvZ0R7mSdDXTqbmFb5NCrmt7BcWOQ1GkDSm9DL2tbLNZnvxxHDo2u4uPpCQj
3DO645kz2kAD0CjA0/XYr7jWllaf/zUefpw56pQ9ROA7VsdfvP5QUgacrQGlvJWl

rundt og rundt i den lille rulle papir.

Det her er kryptografi, noget helt andet end bare at have et kodeord. Militære hemmeligheder og spioner. Hamed ved kun lidt om det, men han ved at hvis det her ikke bare er for sjov, kommer han til at taste disse tusindvis af karakterer ind ét af gangen. Men måske er det bare for sjov.

Hamed kigger op på Laika. "Er det et spil?" Han ved lige så snart at han spørger, at det ikke er. Alt hvad der er sket giver kun mening hvis det her er alvorligt. Pisse alvorligt. Af med hovedet alvorligt. Karneval hver dag alvorligt.

Hun smiler oprigtigt, "På en måde. Gæt igen."

Hamed folder rullen fladt og skubber den i en sikker lomme.

Skærmen blinker

< Velkommen bitizen Hamed. Du er nu borger i Bitstate. For at aktivere dine fulde stemmeret skal tre bitizens kryptografisk bekræftige at de bevidnede din optagelse. Du skal angive ydermere tre konfidenter som sikkerhedsbackup.

< Som borger i bitstate modtager du borgerløn. Du opkræves 50% af din borgerløn i skat. Det koster 100 bmønter at aktivere dit bitizenship. Den nuværende borgerløn før skat er på 3 bmønter om måneden. Bitizens deler solidarisk profit, kryptografisk garanteret. Læs mere(link).

< Du stiller cpu cycles, og memory tilgængelig for bitstate. Du stemmer i bitstate. Bitstate bestemmer hvad det skal bruges til.

< Læs Bitstates faq/grundlov(work in progress)(link). Læs Bitstates featureliste(link), alpha features(link) og kommende features(link). Se bitizens(link). Vælg forsamlinger du vil stemme i(link). Angiv interesser/ekspertise(link). Smit verden(link).

Til sidst stod der

< BEFRI JORDEN!

med små kapitaler.

Hamed stirrer på den sidste sætning. Klikker på linket til featurelisten. En lang række punkter vælter ned over skærmen. De var alle grå - passive, ikke igangsatte måske. Hameds øje falder på

● Planetær sygesikring

og

● Universel bevægelighed

Han ruller:

● Oceanografisk genoprettelse

og

● Noosphere - kredsløbsbevidstheds-sensornet.

og ruller:

● Weaponized håb: Taktisk metafysik.

og

● Ekstrem tilpasningsparathed.

Hamed klikker tilbage. Klikker på "Se bitizens", der står:

"Der er - 1 - bitizens."

Derefter følger et ikon af en lille blå fisk. Hvorefter der står: "Hamed Mansur".

"Hvad fanden," Laika begynder at klikke, "han er jo sgu den første. Han er den første i seed-protokollen."

Overraskede udbrud igennem lokalet. Nogen spørger, "er det ikke bare en testversion på localhost?".

Hamed ligger mærke til at Sue holder sig for munden - hun griner. Laika klikker febrilsk,"jo det er bare en testversion, men det er den endelige protokol, han er defineret i den universelle hukommelse, i blokkæden, hans hash er en del af det nu." Hun stopper med at taste og kigger op på Hamed med tindrende øjne, "det starter nu."

Sue kan ikke holde sit grin inde længere, hun hiver ham op af stolen og begynder at svinge ham rundt i en dans og skråler noget der måske er en fransk-arabisk call-answer folkevise. Folk begynder at klappe i takt, og huje og danse og kramme.

***














(senere, på vej, lidt retrospekt med lidt flere detaljer, alle vil oprettes, alle bevidner hinanden, bånd bliver knyttet).


/kode bragt med kurer fra hele verden

/skal seedes fra nordsøen til mindst 100.000 i forskellige lande, ellers er der ikke kritisk masse.

rettigheder, så som stemmeret, sygesikring, borgerløn og retten til at rejse
11
Sue giver Hamed en lap papir. Hamed stirrer på den. "1LES6Qsx2DkpC4cU7wuxDw9wQdLFPwwYMt," står der. Hamed kigger op, "Er det?"

"Ja det er. Gem den godt. Du har fortjent dem."

Hamed nikker, tænker på Frontex.

Sue fortsætter: "Det du har bragt os er meget værdifuldt. Du skal have en chance for at se det. I din transkation er der vedlagt en unik URL. Prøv den om 7 dage, så kan du se hvad har båret på ryggen." Hun smiler. Tager Hamed om ryggen og leder ham ud. "Jeg håber vi ses igen."

//spænding: gem bitcoin-adressen, skriv den på plastik,slug den. Skaf pengene, prøv url, skal på danNet, snak med Yuri.

//Skal de ikke også boote bitSTate op, give os et sneakpeak .. og så derefter give Hamed en beta invi.





//efter, tager han bevidst skærm ude af madpakke og begiver sig hen for at overgive sige. Personane nægter at lade ham overgive sig, overvalde rham verbalt psykisk misbrug og fysisk straps og ned på jorden. smertefuldt.

braaiiinz
turnstiles kontrol poster imellem forskellige zoner i kbh?
/måske
crowdovervågning, gait-recognition, kobling af fysisk person med skærm. alarm hvis der ingen skærm er.
/ikke tilgængeligt fra Hameds perspektiv - måske kan det have konsekvenser som Hamed skal forholde sig til - men det har vi nok af nu syntes jeg.
/Nej
Mulighed for mere futuristisk sightseeing - men jeg har igen personlige vinkler på ruten - måske nordhavn luksuslejligheder,men altså, måske ikke så interessant.
/nnjø

Engang var Hamed og Ersük hyret ind for at rydde op efter udforudsete oversvømmelser i kældesystemet til en lejlighedsblok i et gated community heromkring.
