Udenfor lejren, i de ruinerede gader, er der flere flokke af uniformerede arbejdere i klare farver, og koncentrationen bliver endnu størrere efterhånden som Hamed nærmer sig den eneste åbne udgang på Christianshavn, den store leddelte sluse for enden af Langebrogade. Hamed prøver at undgå folk han kender, selv om de er svære at skelne i uniformerne, han ønsker ikke at skulle til at forklare sig om dagens job. Han ser dog ikke nogen - generelt kigger folk ikke op, bare hen frem for sig mens de målrettet følger sig selv og hinanden i grupper på vej mod opsamlingsbusserne udenfor slusen - der er ingen der har lyst til at opholde sig mere end højst nødvendigt under overvågningen af de krakelerede øjenhulestomme vinduer i de ruinerede forladte huse. Hamed ved at omkring 1000 asylnægtede omkom i lejroptøjerne før hans fødsel, de fleste her i Christianshavns gader. Det var dengang kvarteret blev forladt, for evigt underkastet lejrens skygge - en tom bufferzone hvor ingen vil bo - hvor ingen kan bo, efterfølgende blev det komplet militariseret og adgang fra centrum og amager blokeret - skåret af fra byen. Mange af de ældre han kunne se på vejene havde sikkert familie og venner der døde dengang - ikke underligt de ville hurtigt ud. 

Hameds morfar blev dræbt under optøjerne, efter sigende blev han kørt ned at en bulldozer. Hamed får pludseligt tårer i øjnene - ikke af morfaren, han har jo aldrig kendt ham - men hans mors sorg han er groet op med - de mange år med stille gråd - sidder dybt i ham. Han ryster følelsen af sig, og sætter farten op - kigger op mod den lysnende himmel og ånder dybt af morgenluften.

Hamed går bag en gruppe ældre mænd klædt i advarselsgule uniformer, formodentligt opvaskere, det sidste stykke før slusen går de langs volden, der stadig pletvist er grøn - afbrudt af beton-fundamenter hvorpå dron-guns er placeret. Efter sigende skyder de med plastik-kugler - altså en afskrækkende ikke-fatal effekt, men Hamed har aldrig hørt om nogen der er blevet beskudt. Hamed og Ërsuk har, da de var yngre - tit prøvet at kaste ting ind i deres synsfelt - prøvet at manipulere dem til at skyde - men dron-gunsene har højest udstødt høje bippende lyde som advarsel - aldrig skudt. De var komme frem til at dron-gunsene er i en form for advarsels-tilstand - at de skal aktivt autoriseres før de begynder at skyde på personer der overtræder deres zoner. Under alle omstændigheder betyder deres meget tydelige opstilling op ad skrænten på voldene at ingen tør begive sig videre op på voldene, når først de er begyndt at bippe advarende.

De når slusen og folkemængden er nu ganske tæt, Hamed forestiller sig hvordan disse grupper af farver presset ind i den 100 meter lange sluse oppefra ligner en psykedelisk fraktal af farver. Slusens sider er 7,62 meter høje, og den kan efter sigende lukkes af i sektioner - crowd control er mottoet her. Hamed sænker sammen med de måske tusind samlet her instinktivt farten, og fortsætter i en slags utålmodig staccato-træsken, alt imens dyriske frygt-signaler øjeblikelig spreder sig i den sammengennede mængde, det eneste der forhindrer massepanikken er den igennem tusinde år fremavlede tendens til at ignorere andre mennesker når koncentrationen bliver for stor [eller indre konflikt mellem panik og masseadlydelse somehow?].

Igennem slusen, panikken endnu i ave, spreder mængden sig befriet af slusen og fordeler sig ind i de dertil beregnede busser, der belejligt er holdt i farver der korresponderer til arbejderne - så de gummiblå rengøringsdamer forsvinder i en gummiblå bus, de advarselsgule opvaskere trasker ind i en advarselsgul bus og så videre. I alt er der måske 20 busser foran slusen, langsom som de bliver fyldte kører de ud på Amager Boulevard og forsvinder. 

Hamed skal ikke med en bus, blot krydse igennem Bryggen til Fælleden. Idet Hamed begynder at løbe under broen vibrerer hans skærm igen og bipper insisterende. Han stoppet op og acceptere meddelsen, den siger:

@ CAMP C INDSAT #265879: DU ER I ZONE 5. DU HAR TILLADELSE TIL AT VÆRE I ZONE 5 06:00-20:00. HAV EN GOD DAG. ACCEPTER? [zonerne skal uddybes mere?)