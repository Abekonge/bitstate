Det er luksuslejligheder her tæt ved vandet - han kan se portnerne øjne ham mistænksomt - men han prøver at se ligegyldig ud i ansigtet - kamouflerer sig som en ussel klædt motionist - ikke en overbevisende illusion - men han skal bare bruge et øjebliks tvivl til at komme væk. Principielt har han ret til at være her, men ingen regner selv de meget få rettigheder asylnægtede har for en skid..

Forbi tre blokke og han krydser ned til vandet igen, her er så tæt med joggere at han lettere falder i med omgivelserne. Ned ad Snorresgade og ud langs Artillerivej - til sidst når han frem til Fælledens hovedindgang: En kæmpemæssig uzbekisk inspireret DIY-pavillion lavet af sboo - syntetisk bambus. Over portåbningen er der monteret en kæmpemæssigt aluplade hvorpå der med laser er graveret i store sorte punkt 4096 curier-typer: MIDLERTIDIG UAFHÆNGIG ZONE.

Udover alu-pladen er der pålimet LCD-tape der projicerer en besked på forskellige sprog, Hamed genkender mandarin, arabisk, engelsk, spansk, noget der måske er swahili, hindi, grønlandsk eller et andet inuit-sprog og dansk. Den danske version lyder:

Du forlader nu Frankrig POW POW POW. [international fælled/-TAZ-manifest?}

