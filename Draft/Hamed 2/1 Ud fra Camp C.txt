Hamed bevæger sig ned igennem Camp C's hovedgade. Solen er kun lige på vej op, kun folk med fast formyndet arbejde er oppe: Strømme af små kvinder i gummiblåt skynder mod endnu en rengøringsdag, klumper af fabriksarbejdere i brune eller hvide uniformer de selv har vasket, i det hele taget folk i uniformer var oppe nu - grønne, røde, lilla, gule uniformer - alle på vej mod manuelt arbejde. Det var især det der gjorde frie udgange så værdifulde for Hamed, at kunne gå udenfor uden arbejdsuniformer i signalfarver, at kunne falde i med mængden, ikke at have sin manglende borgerstatus skinnende fra kroppen. Hamed er den eneste uden uniform. 

Ved hovedudgangen er alluminiumstæppet rullet op - det gør det klokken 6. Hvis man skal ud eller ind tidligere, skal man igennem glasgangen til højre for - med bemandning og visitationsrum, og så har man forhåbentligt et arbejdspas med nattetilladelse. Hameds erfaring er at det er bedre at blive ude til tæppet åbner, hvis man ikke er nået hjem inden otte - advarsler og eventuelle sanktioner træder stadig i kraft qua skærmen, men man slipper for visitationer og den institutionaliserede bebrejdende tone fra lejrvagterne.

Da Hamed kommer inden for en ti meters radius af udenfor begynder hans skærm at bippe og vibrere, og han må tage den op og acceptere at han nærmer sig aktiveringen af en fri udgang for at få den til holde op. En af lejrvagterne fra glasgangen kigger dovent op fra sin post, Hamed kigger ikke på ham, lader som ingenting og går videre og håber på at vagten ikke er en af dem der nyder at gøre livet surt for asylnægtede. Tilsyneladende ikke, Hamed slipper fri af indgangsslusen og er udenfor.

//ændr - den stod på en serviet.
Hamed havde memoreret instruktionerne på Kejser Aages seddel, og derefter disintegreret den i køkkenvasken. Der havde med sirligt håndprintede blokbogstaver stået skrevet: [var den seddel ikke sendt til ham på skærmen??=]

FIND EN MAND VED NAVN YURI På FÆLLEDEN. HAN ER I TÅRNET. FIND HAM INDEN KLOKKEN TI. SIG DET HEMMELIGE KODEORD. ØDELÆG DENNE SEDDEL. HUSK JEG KENDER DIG IKKE. IKKE SÆRLIGT GODT I HVERT FALD. JEG KENDER SLET IKKE NOGET TIL DET HER JOB. ØDELÆG SEDLEN.

K-AA

Hamed tror nok han ved hvad tårnet er, men det er aldrig en ligefrem sag at finde nogen på Fælleden, slet ikke hvis vedkommende ikke vil findes - Fælleden er let at blive væk i. Han regner med at være derude klokken syv, det giver ham 3 timer til at finde Yuri, det burde være nok.