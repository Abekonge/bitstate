Hamed sænker farten til gang, træder ind under pavilionhvælvingen der stroboblinker hårdt hvidt lys blændende imod ham, en mur af lyd rejser sig som en teknofest under en tsunamibølge og han træder igennem til tyst dagslys på den anden side, virkelig på den anden side. Foran ham spreder en hightech shantytown sig, mere eller mindre stabile skure står i op til tre etager og læner sig op af hinanden, fastspændt til hinanden med wire, tape og polygel, nogle få steder rejser deciderede skurtårne sig i 6 eller 7 etager - med tagterasser og haver spred ud over de lavereliggende tage, imellem de øvre strukturere er utallige antenner, paraboler og stålpinde sat op som infrastrukturelle tentakler der strækker sig mod himlene, udover alt er udspændt vasketøjsnore der spragler i de gulbrune og metalgrå konstrukter. 

Det er stadig tidligt, der en sovende stemning over den støvede jordvej der virvler sig igennem skurene og ud af syne, dog afslører enkelte klir og plask fra det domestiske kaos at nogen er ved at vågne bag de tynde vægge. Alt er tæt her og lydlandskabet er helt anderledes end i det scandinavi-urbane udenfor, det er lyden af en protoby, som det har lydt fra Ur og Babylon over Bagdad, Damaskus, Madras og Samarkand, de nære og fjerne orientalske og ost-indiske urbane essenser. (...??).

Hamed bevæger sig ned ad vejen og forvilder sig i gyderne i sydøstlig retning, han sigter imod et tårn i det fjerne Efter ti minutters gang i de næsten tomme gyder hopper han op ad en samling blotlagte rør og klatrer 3 etager op, håber han ikke bliver opdaget af nogen, for at få et overblik, han kommer op på et flat tag der virker som om det kan bære hans vægt, rejser sig og spejder rundt. Et bizart landskab af tage spreder sig ud for hans fødder, langt tilbage kan han se det pludselige skift til Bryggen - markeret af indgangspavilionens gyldne spir. Til den anden side kan han se næsten helt ud hvor fælledens slum-urbane horisont ender - se tårnet fra før - spraglende jern i et eiffelsk opkast - han tror at det er det tårn Kejser Aage hentydede til - det er nærmest et vartegn for Fælleden -Hamed har aldrig tænkt nærmere over hvad det er og hvorfor det er der - han har heller aldrig set det tæt på. Hamed tager sin skærm op og zoomer ind og markere tårnet som destination. Skærmen accepterer og antirystning sætter ind, så tårnet står klart og sikkert på billedet så længe Hamed peger i nogenlunde tårnets retning - som om telelinsen var fæstnet til det specifikke billede med en slip-let lim.

Tilbage i gyden retter Hamed sig ind efter skærmens instrukser og begynder at snørkle sig i retning mod tårnet. Der er længere end han har regnet med, men efter en halv time står han ved foden og stirrer op på mærkvædige metalliske udvækster.

Klokken er nu 8, det havde taget ham en hel time at nå frem - meget længere end han troede. De labyrentiske gyder har en måde at bøje normal tids/rum opfattelse, ting er tættere på og længere væk, subjektiv oplevet afstand ændrer sig fra gyde til gyde og tiden går forskelligt alt efter humør, månefase og tid på dagen - mennesketætheden ændrer virkelighedens præmisser, ligesom en ørkens udstrakte tomhed kan, bare omvendt.

Hamed kigger sig omkring, der er ingen åben plads eller andet arkitektonisk virkemiddel til at understrege tårnets monumentalitet. Shantybyen går lige op til, er faktisk bygget fast til tårnets nederste metalelementer, den arkitektoniske support betyder at skurhøjhusene ved siden af tårnet kan nå helt op i 12 etager, i anden række giver de videre støtte til måske 10 etager og så videre. Dette giver en pixeleret regelmæssig kurve i skyline. Hamed står lige under skiftet, gyden hold op og forud er der kun en urskov af rustrødt metal, uden nogle synlig opgang. Hamed kan ikke helt se systemet i tårnets konstruktion - det ligner at det meste af det er bygget af oldgamle jernbanesveller, lysmaster og elmast-elementer, industrielle jernprodukter i høj kvalitet - men hvad formålet er - og hvordan man skulle komme op - er uklart. Hamed går længere ind - tårnets base må være enorm, han kan nu ikke længere ænse gyden han kom fra, kun metalskoven, og det er også som om slummens lyde har fortaget sig,eller er moduleret til hørbar stilhed. 