Opholdet under broen har vakt interesse, en grå mand træder ud af skyggerne og henvender sig til Hamed: 

“Leder du efter et job, nemme penge - mange penge?”

Bag manden ser Hamed at der også her venter en bus - en væsentlig mere lurvet bus af hvad der ligner et ukrainsk fabrikat.

“Øh måske... Hvad er det for et slags job?”

Hamed har hørt om dem - men ikke set dem før - de uofficielle busser - en slags transportable arbejdsformynderier af illegal karakter. Det er sådan noget forældre advarer deres børn imod - de værste rygter omhandler prostitution og ufrivillig organ-donation, samtidig er der altid nogen der kender en der kender en anden som tjente mange sorte penge ved et ganske lille job. Ërsuk har engang påstået at han har en fætter der har tjent så meget igennem de uofficielle busser at han kunne smugle sig selv og sin familie med båd til Indonesien. 

“Et meget nemt job, ingen problemer, mange penge.” Manden gestikulere tilbage mod bussen, som om det var der jobbet skulle udføres. I døråbningen står en ung kvinde med lange røde fletninger bundet op som en turban.

“Hvad for noget arbejde, du må fortælle lidt mere….” Hamed syntes manden står lidt for tæt.

Jeg fortæller dig det i bussen, men først skal du skrive kontrakt. Jeg lover dig - det er ikke farligt for dig, det betaler tusind cash up front”, han løfter på dynejakken og indikere at han har inderlommen fuld af penge.

Hamed ved nu at der er flere end kvinden i bussen, og helt sikkert bevæbnede - manden ville ikke vise at han havde mange penge til en totalt fremmed uden heavy backup. Hamed er fristet til at sige ja - 1000 er mange penge, næsten en halv måneds fuldtids asylnægterløn, men Kejser Aages job giver bedre og han har ikke tid, desuden drejer det sig sikkert om at dræbe en eller anden stakkel siden de er så hemmelighedsfulde.

“Jeg har desværre ikke tid du,” Hamed tager et skridt til siden, væk fra manden, der til gengæld træder lidt mere frem, “Men held og lykke med at finde nogen...” 

Hamed tager et par hurtige skridt og går med ryggen til nu fattet væk fra situationen - venter hvert øjeblik lyden af busdøren der går op - parat til at sætte i løb, han skulle bare været gået videre i første omgang. 15 meter normal gang, kontrollere lysten til at spurte - ikke provokere. Hamed runder hjørnet og komme ud fra tunnelsen - ingen lyd fra bussen og nu uden for synvidde sætter han i løb op ad trappen til broen og lægger afstand og flere hjørner imellem sig selv og den uofficielle bus. Han sætter tempoet ned til en mere langtidsholdbar hastighed og sætter igennem boligblokkene. 