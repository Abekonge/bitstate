Niels indtager skibet han lige har købt. Sparker til løse metalplader han allerede har sparket til. Ser om de bliver løsere. De sidder stadig fast på deres løse facon. Mumler tilfreds. Sparker lidt nogle andre steder, også det føles godt.

Manden Niels købte skibet er fuld. Hele tiden. En tidligere freelance hvalfanger uden bestilling. Seriøst på røven. Har formodentligt meget alvorlige japanske kreditorere på nakken. Yakuza Gone Bad. Fiskere der må sælge deres både er en helt speciel form for patetisk. Dog havde denne Kaptajn Balrik et es oppe i ærmet. Han ville kun sælge hvis han samtidig blev ansat som Kaptajn. Derfor går han nu bag Niels og brokker sig over behandlingen af det fine skib Abadabadaj.

“Jeg siger dig, de sidder fast, alt er fint. Vi har sejlet i 30 år med kun 5 store problemer. Isbjerge, rust og muslinger.”

“....5 problemer, det var tre?”

“Og brok og brok. Altid brokker folk sig. Hvorfor dit og hvorfor dat. Sundhedsforsikring og hjelme blabla bla. Vi skal fange hval ikke pussenusse. Nå nej ikke mere hval. Hvad er det vi skal, hvor skal vi hen?”

Kaptajn Balrik stopper op og slår til et rækværk for at få opmærksomhed. Af en afdanket forfulgt taber af være er han vandt til at blive adlydt. Niels vender sig og venter på at kaptajnen kommer hen til ham igen - kommandovejene skal vidst lige øves lidt.

“Jeg fortæller dig hvad du behøver at vide, når du behøver at vide det. Mere behøver du ikke at vide nu. Det er en af de her slags situationer hvor jo mindre du ved, jo bedre - need-to-know-basis og javel og yes sir. Den slags.” 

Niels går videre på inspektionsrunden uden at vente på svar. Han var skeptisk over missionen da han stod op i morges - og som dagen er forløbet planmæssigt er han blot mere skeptisk. 

