Hamed buzzer sig ind ad hoveddøren i Blok 38.5.C, Fabriksområdet, Camp C. Hovedfoyeen er ligesom bygningens eksteriør holdt i en slags behåret græsgrønt kunsttof - gulv, vægge, loft - der forhindrer noget som helst at sidde fast. Hamed har som nærmest alle andre af hans jævnaldrende prøvet at male graffiti og slagord på væggene, hvilket blot resulterer i at malingen samler sig i støvfine dråber på gulvet - hvor de siden tørrer og hvirvler rundt i små bunker af uforløst oprør.

Hamed tager trappen to trin af gangen. Elevatoren har usædvanligt nok virket den sidste måneds tid, men udover at stinke af pis - er der altid overhængende fare for at sidde fast. Hameds onkel Bentham sad engang fast i en elevator i seks dage - de måtte give ham mad med et improviseret snorværk og sidde på den næste etage og tale med ham så han ikke skulle blive sindsyg - de havde lavet et vagtskema så der altid var nogen. Da han endelig blev befriet havde han erklæret at elevatoren var det endelige bevis på at civilizationens højeste mål var mental ustabilitet, og havde svoret aldrig at tilbringe tid mere end 3 meter over jordens overflade - siden havde han boet på gaden - lukkede rum gjorde ham forståeligt nervøs. 

Hamed vælger døråbning på sin skærm og går ind i den mørke lejlighed. Der er ingen lugt af mad og Hamed frygter at det ikke er en af hans mors gode dage. I det lille køkken til højre er der mørkt, Hamed tænder lyser og tager et glas og tapper vand fra filteret. Inde i stuen sidder hans yngste søster Rita og trykker på sin skærm, da hun ser Hamed springer hun op:

“Hej storebror. Skal vi lege noget?” 

Rita er 8 år gammel. Hun har formodentligt siddet her i lejligheden hele dagen. Når deres mor er nede, kommer hun som regel ikke ud. Hameds to andre søstre, Lajla på 14 og Sama på 16 arbejder ofte til sent på aftenen, så Hameds mor passer Rita.

“Hej Rita, kom her,” Hamed tager Rita op i armhulerne og svinger hende omkring til hun hviner:

“Sæt mig ned, sæt mig neeeed sætmigneeed.” 

Hamed sætter hende forsigtigt i sofaen: “Ok så slipper du. Har i fået noget at spise?”

“Næ, mor sover og jeg er ikke sulten. Skal vi ikke lege noget? Må jeg komme med dig ud imorgen?”

“Vi skal have noget mad Rita, vil du hjælpe, så kan vi lave mad sammen.”

“Okay, men så vil jeg bestemme.”

“Fint det er i orden. Jeg kigger lige til mor.

Hamed åbner forsigtigt døren ind til soveværelset og mærker det trække koldt, plastiklæredet må være gået op igen [hvad med reparationen på taget? - konsistens!], det er helt mørkt. Hamed træder ind imellem de 5 senge der er proppet sammen i rummet. Hans mors seng ligger helt ud til det manglende vindue, hun ligger helt stille med ryggen til. Hamed træder helt hen og lægger en hånd på hendes arm, lettet mærker han dens varme og trækker tæppet op om hendes ører. Hendes øjne er lukkede, men Hamed kan høre på åndedrættet at hun er vågen. Han bukker sig og kysser hende på panden og holder hendes hånd et øjeblik.

“Jeg har fået et job mor, et godt et, vi kan lave vinduet - måske.”

Ingen reaktion, men han ved hun har hørt det. Han rejser sig og prøver så godt han kan at fæstne plastiklærredet igen men tapen er uvirksomt og fyldt med puds.

Ude i køkkenet har Rita sat tre færdigretter i el-ovnen, macaroni&cheese. Hamed ærgrer sig over at han ikke har taget noget bedre med hjem, men kommer så i tanker om at han egentligt ikke har hverken kuponer eller kontanter. Hamed tænker på jobbet i morgen og den enorme kontant løn - med den kan de spise fyrsteligt i flere måneder. Han kigger på Rita, hun ser ud som om hun trænger til et bad - og virkelig til at komme ud.

“Hvad har du lavet idag Rita, har du været ude?”

“Jeg har ikke lavet noget og mor vil ikke ud. Må jeg ikke nok komme med dig ud imorgen? Pleaaase...” 

Hamed kan høre desperationen i hendes stemme og kigger ind i hendes bedende øjne

“Rita jeg kan ikke imorgen - jeg har et meget vigtigt job. Men bagefter...”

“Men du sagde du ville tage mig ud idag, bagefter du havde ordnet vinduet - og så kom du aldrig tilbage...” Ritas øjne er fugtige, men hun kigger trodsigt på ham: “Du vil aldrig lege med mig.”

“Rita jeg glemte det. Det var fordi jeg fik et job tilbud - fra Kejser Aage, jeg måtte skynde mig derhen. Og jeg fik jobbet, det er det jeg skal imorgen. Det er et rigtigt godt job og kan vi købe rigtig mad bagefter - og så behøver jeg ikke arbejde og vi kan tage på tur...”

Ding. Tre styks macaroni&cheese er varme. Hamed åbner ovnen og tager de dampende folie-bakker ud. Han skæver til Rita, hun kigger tilbage:

“Lover du så at tage på tur med mig bagefter?”

“Ja Rita, vi skal på mange ture. Og så kan det også være Mor bliver frisk og vil med.”

“Og køber du så også en gave til mig? Jeg ønsker mig en kikkert.”

“Ok - så køber jeg også en gave til dig.” Hamed rækker en tallerken frem mod hende.

Rita tager tallerknen og siger:”Det er en kikkert jeg ønsker mig.” Hvorefter hun løber ind i stuen.

Hamed tager en anden tallerken, går ind og sætter den ved siden af sin Mor - stadig ingen reaktion. Bagefter spiser han sin egen potion inde i stuen sammen med der Rita sidder og stirrer på et eller andet show på sin skærm. ....