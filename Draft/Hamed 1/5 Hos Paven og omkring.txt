Ërsuk fik et lille forspring, men Hamed fanger ham skvulpende et par gade oppe.

“Vent lidt, Ërsuk vent.”

“Kom nu for helvede, hvis den bliver tracket som Onkel Ffoto siger ...”

“Hør nu her, der er tusindvis af dem her - og de falder sikkert ned hele tiden.”

“Ja ok, jeg går lidt langsommere. Så du slangebøssen mand? Det var helt sygt.”

“Ja, jeg troede faktisk bare det var en god historie. Tænk at han render rundt med den.”

“Ja - at han ikke er blevet taget endnu ... Har du virkelig en onkel der er blevet dræbt af en drone?”

“Grandonkel. Jeg vidste godt han var blevet dræbt i en intifada, men sgu ikke at det var en drone der gjorde det.” Hamed rakte den ene suppe til Ërsuk: “Det er tang.”

Pavens workshop ligger i den gamle smedje, et af de få bygninger i Camp C der ikke blev erstattet med stålbeton, så bygningen står som på bunden af en brønd med vægge af lodrette ghettoer. 

Paven er ligesom Onkel Ffoto selvstændig på Camp C's præmisser - hans niche er at reparerer ting. Og da ting altid går i stykker har han nok at lave. 

Hamed og Ërsuk skubber prøvende til den store dobbeltdør i massivt støbejern, den er åben. Pavens workshop er et langt åbent rum, der er intet loft bare taget højt oppe. Rummet er fuld af skrammel og maskiner, hårde hvidevarer og motorer, gamle skærme og alle mulige antikke mekaniske himstregimster [droner?]. Ovre i det ene hjørne gløder det intenst, Paven har i det sidste stykke tid fået en pludselig interesse for at smede ting, knive og sådan noget. Han står netop som Hamed og Ërsuk kommer ind med ryggen til og banker løs på et eller andet stakkels stykke metal. Idet Hamed løfter hånden for at banke på den åbne dør, stopper Paven og vender sig om:

“Hvad vil i?”

Hans øjne er blodskudte fra den åbne esse, han sænker langsomt hammeren.

“Vi har fanget en drone, eller Ffoto har skudt en drone ned,” Hamed indikerer kassen i Ërsuks favn: “Han sagde vi skulle aflevere den til dig, at du måske kunne lave den...”

“For fanden,” Paven ligger forsigtigt metallet tilbage i essen med en lang tang og går over til noget der ligner et slags metalbur: “han har ikke afkoblet senderen kan jeg næsten regne ud. Kom, put den ind i faraday-buret.”  [forklar!!]

Ërsuk giver dog kassen til Paven, der forsigtigt hælder dronen ind i buret og lukker det. Dernæst forbinder han buret med et batteri via to ledninger og trykker på en lille kontakt.

“Sådan. Jeg har sagt til Ffoto utallige gange at han skal lade være med at komme med droner medmindre han isolerer dem i bly. De sender jo hele tiden data til deres modersystemer - dermed også deres GALILEO/GLONASS-position - det ender sgu med at de raider min workshop - og så er det khalas, finito og endlösnung. Men lad os nu se hvad vi har her, det ser ud til at være en ny model...” 

Paven tager en skærm-lignende gadget op ad sit læder-forklæde og forbinder den med en lille sort ledning der går fra en lille sort boks inde i faraday-buret.

“Hvad laver du?” Hamed er gået tættere på og prøver at følge med.

“Jeg er nødt til at bruge en wired dataforbindelse her, buret annulerer alle elektromagnetiske signaler. Jeg prøver at se om den sender sin position til nogen - om vi skal regne med at blive tazed og svinebundet om få minutter.” Paven trykker lidt på sin gadget og ser tænksom ud: “Den sender stadig, men med kraftigt reduceret styrke. Medmindre den var direkte kontrolleret fra nærområdet burde vi være i sikkerhed.”

Ërsuk sukker og bliver synligt mere rolig: “Puh, han er gal ham Ffoto. Skyder han tit droner ned?”

“Måske. Han er kommet slæbende et par gange med nogle til min samling,” Paven vifter over mod et hjørne hvor et veritabelt dron-galleri er opstillet: “Til gengæld holder jeg hans suppe-udskænker i tip top stand. Det er derfor hans suppe er så lækker.”

Hamed kigger nærmere på dronen de havde med. Den er lidt størrere end han først troede, måske på størrelse med en stor grapefrugt. Dens overflade er som sort glas. Hvis han kigger helt tæt på kan han se at overfladen ikke er kontinuerlig - den brudt af rilleformede dybe huller der former organiske mønstre på hele dronens overflade. Hamed kan ikke se hvor Onkel Ffotos møtrik ramte - dronen ser helt ny ud. [mere?]

“Kan du lave den,” spørger Hamed: “Jeg kan godt betale.”

“Måske. Jeg skal se nærmere på indmaden - og jeg har helt sikkert ikke reservedele, men måske. Kig ind om et par dage.”

Hamed nikker: “Tak ... tak.”

Da de er kommet ud fra workshoppen spørger Hamed: “Du Ërsuk, hvad hedder Paven egentligt - man kan vel ikke kalde ham Paven til hans ansigt?”

“Jeg ved det ikke, jeg har hørt andre kalde ham Alan, men jeg er ikke sikker. Jeg tror ikke han har så mange venner... Måske er der ingen der ved det.”

“... Jeg smutter hjemad, vi ses Ërsuk.”

“Ses Hamed...”