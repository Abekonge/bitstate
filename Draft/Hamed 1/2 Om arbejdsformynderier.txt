Arbejdsformynderier er en fast del af livet i asyllejre. Hvis Hamed vil have noget udover de fornødenheder kuponer giver afgang til, er hans eneste lovlige mulighed at gå til et arbejdsformynderi og tage de jobs der bliver givet. Asylnægtede har ikke arbejdstilladelse, men under de specialklausuler der er givet til arbejsformynderierne arbejder de fleste i lejre i alle mulige funktioner. Da kuponere kun lige giver mad nok har Hamed arbejdet i alle mulige jobs siden han var 12. Og før det passede han sine søstre så Hameds mor kunne arbejde. 

Formynderiet uddeler jobs baseret på alder, køn og resultatet af årlige fysiske, psykiske og mentale tests. Så da Hamed var teenager arbejdede han ligesom de fleste af hans venner på fødevarefabrikker, i supermarkeder og i sanitetsbranchen. Hamed har kun ganske få gange oplevet at statsborgere arbejdede i samme funktion som asylnægtede - hvis det er manuelt ufaglært arbejdskraft der er brug for - bliver det næsten altid udført af asylnægtede. Der er ingen valgmulighed i arbejdsformynderierne - man kan tage hvad der bliver tilbudt eller leve af kuponer - og hvis man gør det for tit bliver ens ration af kuponer nedsat lidt efter lidt. 

Der er nogle få der lever af at sælge mad eller andet inde i selve lejrene. For eksempel Hameds onkel Ffoto, der i 16 år har solgt suppe på hovedgaden, han tager alt muligt som betaling - kuponer, euro, IOU-sedler, cigaretter, rodfrugter; han siger at besværet med at skaffe hvad han skal bruge med disse mangfoldige remedier intet var imod at være sin egen herre - hvor end en lille udstrækning det er. Han siger også at varm suppe giver mere mod og styrke end alle andre slags mad.

Kejser Aages formynderi er ikke helt som andre arbejdsformynderier; Hamed husker første gang han kom i kontakt med Kejser Aage: Det var knap to år siden, han havde fået et usædvanligt dagjob fra at af de store arbejdsformynderier, han skulle blot hente en pakke i Nordvest og aflevere den på end for ham dengang ukendt adresse i Camp C. Opsamlingen foregik i et baglokale til en lillebitte butik der solgte cigaretter og tyggegummi. En mand med lang hestehale iklædt en lædervest udleverede en lille pakke til Hamed. 

“Hvis du leverer den her i en helvedes fart bliver dit liv bedre”, havde lædervesten sagt og blinket med det ene øje som for at antyde at Hamed var velsignet med held - eller også havde det været en rimelig alvorlig tick, Hamed var ikke sikker. 

Da han kom tilbage til Camp C og fundet frem til leveringsadressen, blev han modtaget af Kejser Aage selv, storsvedende og fed bag sin stationære skærm - Hamed havde aldrig set ham uden for det tomme hvide kontor. Kejseren havde taget pakken med et grynt og forsigtigt pakket den ud. Bag en del pap indeholdt den et enkelt papirdisplay der talte tid. Kejser Aage stoppede uret - det viste 23:18. Han kiggede lidt på det og noterede noget ned på sin skærm hvorefter han krøllede det sammen og smed det ud. 

“Du er hurtig. Hvis du møder her imorgen igen får du lignende arbejde.” 

Han havde derefter givet Hamed en dagsløn for knap 3 timers arbejde og vendt sit store hoved tilbage mod sin skærm. 

Siden havde Hamed jævnligt arbejdet for Kejser Aage. Den store forskel imellem Kejser Aages arbejdsformynderi og de offentlige er at Kejser Aage antager at asyl-nægtede kan varetage alle mulige slags job, og ikke kun det manuelle arbejde der ikke kræver nogle uddannelse og som ingen statsborgere vil tage (som stort set udelukkende er de jobs de offentlige formynderier uddeler). Kejser Aages geni er at udse asylnægtedes talenter og tilbyde dem bedre, mere interessante og somme tider bedre betalte jobs end hvad de offentlige formynderier gør og på den måde er hans formynderi et slags meget alsidigt vikarbureau med afsindigt konkurrence-dygtige priser. 

“Det er ikke godhed der driver kejseren”, siger Onkel Ffoto ofte når Hamed snakker med ham. Men Hamed giver Nordvestlædervesten ret - hans liv var blevet bedre.